---
title: uprawanian
tags: lolo
mathjax: true
---
Rozporządzenie ministra transportu, budownictwa i gospodarki morskiej reguluję warunki i wymagania dotyczące używania samolotów ultralekkich. Będą nas interesowały przede wszystkim dwa rozporządzenia ministra:
w sprawie wyłączenia zastosowania niektórych przepisów ustawy – Prawo lotnicze do niektórych rodzajów statków powietrznych oraz określenia warunków i wymagań dotyczących używania tych statków. A dokładniej załącznik nr 5 tego rozporządzenia, warunki i wymagania dotyczące używania ultralekkich statków powietrznych
w sprawie świadectw kwalifikacji i znów interesuje nas załącznik nr 5, szczegółowe wymagania dotyczące kwalifikacji lotniczych w zakresie wiedzy, umiejętności i praktyki dla świadectwa kwalifikacji pilota statku powietrznego o maksymalnej masie startowej (mtom) do 495 kg (UACP)
 
Czytasz to nadal? Zaczyna się strasznie, tak pomyślałem, gdy zacząłem analizować temat, ku mojemu zaskoczeniu te rozporządzenia czy ta się dobrze. Nie będzie to moja lektura roku, ale nie będę narzekał, gdy będę ją znów czytał przygotowując się do egzaminu teoretycznego. Z rozporządzeń dowiemy się czym jest lotnictwo ultralekkie, jak zdobyć świadectwo kwalifikacji i jakie daje to możliwości rozwoju i nie tylko.
 
Rozporządzenie mówi że samolot ultralekki – statku powietrznego posiadającego nieruchome powierzchnie nośne, sterowanego aerodynamicznie w trzech stopniach swobody przez wychylanie powierzchni sterowych, wyposażony w co najmniej jeden zespół napędowy zapewniający samodzielny start i lot wznoszący, posiadający nie więcej niż 2 miejsca, prędkość przeciągnięcia lub minimalną w locie ustalonym w konfiguracji do lądowania nieprzekraczającą 65 km/h (35 knots) prędkości cechowanej (CAS) i maksymalną masę startową (MTOM) nie większą niż:
300 kg – dla samolotu lądowego jednomiejscowego,
315 kg – dla jednomiejscowego samolotu lądowego, wyposażonego w spadochronowy system ratowniczy zamontowany do płatowca,
450 kg – dla samolotu lądowego dwumiejscowego,
472,5 kg – dla dwumiejscowego samolotu lądowego, wyposażonego w spadochronowy system ratowniczy zamontowany do płatowca,
330 kg – dla amfibii lub wodnosamolotu jednomiejscowego, przy czym, jeżeli jest on eksploatowany zarówno jako wodnosamolot i samolot lądowy, powinien spełniać odpowiednie wymagania w zakresie maksymalnej masy startowej (MTOM),
495 kg – dla amfibii lub wodnosamolotu dwumiejscowego, przy czym jeżeli jest on eksploatowany zarówno jako wodnosamolot i samolot lądowy, powinien spełniać odpowiednie wymagania w zakresie maksymalnej masy startowej (MTOM).
 
Sama definicja samolotu choć długa daje nam wiele informacji. Można sobie uświadomić jak wiele jest rodzajów ultralekkich samolotów. A to dopiero początek przepisów.
​
W następnych rozdziałach poruszane są ciekawe i ważne kwestie:
Rozdział 2 - Określenia
Rozdział 3 - Zasady eksploatacji ultralekkich statków powietrznych
Rozdział 4 - Organizacja lotów
Rozdział 5 - Wykonywanie lotów i postępowanie w sytuacjach niebezpiecznych – bardzo ważny rozdział
Rozdział 6 - Odpowiedzialność
Rozdział 7 - Dopuszczenie sprzętu do lotów
Rozdział 8 - Wymagania techniczne dla ultralekkich statków powietrznych
Rozdział 9 - Zatwierdzone podmioty projektujące, produkujące i obsługujące ultralekkie statki powietrzne
Rozdział 10 - Obsługa techniczna sprzętu
Rozdział 11 - Wzór książki ultralekkiego statku powietrznego

We wszystkich rozdziałach znajdziecie jakieś informację, które was prędzej czy później zainteresują. Nie ma sensu ich omawiać, bo przeklejenie ustawy nie jest niczym fascynującym. Chciałbym się skupić tylko na jednym rozdziale, który może wydać się na starcie bardzo interesujący dla przedsiębiorców. Rozdział, który wydał mi się na początku mało istotny, gdy zrozumiałem o co w nim chodzi stwierdziłem, że może przynieść on wiele oszczędności - Rozdział 3 Zasady eksploatacji ultralekkich statków powietrznych.
 
Po 100h nalotu jako kapitan samolotu, można świadczyć następujące usługi lotnicze:
przewóz osób, ładunków lub paczki wystaczy zgłosić to do ULC
holować szybowce
holowania banerów
loty patrolowe
 
W odróżnieniu od LAPL(A)/PPL(A) można zarabiać na lataniu, przynajmniej w teorii. Aby świadczyć takie usługi komercyjnie musimy mieć przeszkoloną kadrę. Kursy, szkolenia są kosztem dla przedsiębiorstwa, który można sobie odliczyć od podatku dochodowego. Przedsiębiorcy wiedzą, dlaczego ten rozdział jest tak ważny.
 
Rozporządzenie w sprawie, szczegółowe wymagania dotyczące kwalifikacji opisuje procedurę zdobycia kwalifikacji lotniczych i pokazuję jak te kwalifikacje można rozszerzać. Temat ten poruszę w innych wpisach, ale chciałbym powiedzieć, że rozporządzenie to porusza temat nazewnictwa. Uprawnienie do pilotowania statków powietrznych do 495 kg nazywa się świadectwem kwalifikacji pilota ultralekkiego statku powietrznego UACP. Należy zwrócić uwagę, że UACP tyczy się wszystkich statków powietrznych. Dopiero UACP z uprawnieniem podstawowym pilotażu samolotu ultralekkiego lądowego UAP(L) pozwala wsiąść za stery samolotu. 
